---
layout: page
title: About
permalink: /about/
---

## cześć!

Mam na imię Filip i jestem inżynierem oprogramowania - analitykiem systemowym, mówiąc precyzyjnie. Moja przygoda z IT zaczęła się trochę przypadkiem, gdy okazało się, że zostałem odpowiedzialny za opracowanie wymagań dla rozwoju aplikacji, której wcześniej byłem tylko użytkownikiem (zastąpiłem osobę, która zmieniła pracę). Był to chyba 2015 rok i właśnie wtedy po raz pierwszy pomyślałem, że praca na styku biznesu i programistów to jest coś, co chciałbym robić. A później zacząłem to robić.
## public

A więc moja Kariera przez duże Ka ;) zaczęła się od roli eksperta domenowego w sektorze energetycznym. Mając już na głowie parę siwych włosów (niektórzy twierdzą, że to nie ma związku z pracą, ale brak dowodów na brak takiego powiązania) zostałem ekspertem domenowym. W kolejnych latach uczestniczyłem w kilku  ciekawych projektach branżowych. Obszar utilities uważam za szczególnie interesujący — oprócz potrzeb użytkowników, interesariuszy wewnętrznych i klientów, mamy tu do czynienia z dodatkowym, często niedookreślonym interesariuszem instytucjonalnym. To nie tylko instytucje publiczne, ale cały ekosystem regulacyjny, który wnosi dodatkową warstwę złożoności do realizowanych projektów. Utilities jest bowiem jednym z sektorów ściśle regulowanych, co nakłada dodatkową warstwę złożoności w naszych rozwiązaniach.

Zawodowo koncentruję się na obszarach związanych z pozyskiwaniem i modelowaniem wymagań oraz przekładaniem ich na projekt rozwiązania (w postaci oprogramowania, albo i nie, w końcu nie każde wymaganie musi przekładać się na nowy kod). Cenię sobie domain-driven design i techniki takie jak event storming, a także wszystkie praktyki umożliwiające zwinne dostarczanie.

Staram się być krytyczny.
## private

W czasie wolnym opiekuję się moimi trzema kotami (kiedyś je wam pokażę) i agamą brodatą (choć formalnie należy do córki). Dużo czytam - głównie literaturę non-fiction - a także śledzę Premier League, Formułę 1 i czasami NBA. Interesuję się również polityką (nie mylić z politykami) i wierzę, że wiele podejść i heurystyk wypracowanych w IT może z powodzeniem znaleźć zastosowanie w obszarze polityki publicznej. W niejednym tekście postaram się to wam pokazać.
## //note

Treści tutaj publikowane nie mają charakteru absolutnych prawd. Służą przede wszystkim uporządkowaniu mojej wiedzy oraz prezentacji własnej perspektywy, opartej na doświadczeniach zawodowych oraz na teoriach, które poznałem i znałem za warte dalszej eksploracji, a czasem sprawdzenia w rzeczywistości.

Gdybyście chcieli ze mną pogadać, na dole strony znajdziecie mojego maila.
